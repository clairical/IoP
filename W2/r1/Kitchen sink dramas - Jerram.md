# Abstract (EN)
Although modernist historians often lay the emphasis on the Frankfurter kitchen, defined by her focus on efficiency and separation of work, the kitchen, and social, the living room, it was the oft forgotten kitchen design from München that played a larger role in its time, with a design where technology and tradition met and led to a kitchen that was a part of the living room, with a central role for the social aspect of the woman. 

# Abstract (NL)
Waar de modernistische geschiedenis vaak blijft hangen in de Frankfurter keuken, gedefinieerd door haar focus op efficiëntie en een scheiding tussen het sociale, de woonkamer, en werk, de keuken, speelde het vaak vergeten keukenontwerp uit München een grotere rol, waarbij de samenkomst van technologie en traditie leidde tot een keuken die onderdeel uitmaakte van de woonkamer, en waarin de sociale rol van de vrouw centraal stond.
# Samenvatting
De Duitse bouwdrang tijdens het interbellum leidde ertoe dat Amerikaans *scientific management* denken toegepast werd op huishoudelijk werk. De vraag was wat voor soort vrouw de staat zou definiëren. Enerzijds de vrouw als arbeider, anderzijds de vrouw als moeder. 

Twee verschillende soorten keuken uit deze tijd passen in deze verdeling. Als eerste de Frankfurter keuken. In plaats van de woon-en-kookruimte die gebruikelijk was in Duitse huizen, werd er een muur geplaatst tussen het kookgedeelte en het woongedeelte. In München ging men er echter van uit dat de vrouw niet onderworpen zou moeten worden aan rationaliteit. Er werd juist een nadruk gelegd op de verbinding tussen werk en het sociale leven van de huisvrouw.[^1]

May was stadsarchitect van Frankfurt, en was absoluut geobsedeerd met efficiëntie, met als doel het creëeren van meer vrije tijd voor de arbeiders. Nadat hij, geïnspireerd door Christine Frederick haar boek *Household engineering*, realiseerde dat niet enkel fabrieken maar ook vrouwen onderworpen konden worden aan rationalisering. Frederick haar werk bouwt op de ideeën van Catherine Beecher, die huishoudelijk werk verschrikkelijk (en) saai vond, en om die reden een keuken ontwierp die gebaseerd was op een kombuis.
<Tegelijkertijd werd door mensen als Lillian en Frank Gilbreth tijd gereduceerd tot een collectie aan handelingen, die uit hun natuurlijke volgorde gehaald moesten worden en opnieuw werden gerangschikt voor de ultieme efficiëntie.>
Op basis van die ideeën werd besloten om de keuken op een efficiëntere manier in te richten. Door een scheiding te maken ontstond er een verschil tussen de *werk*ruimte, de keuken, en de *vrijetijds*ruimte, de rest van het huis. Op dezelfde manier als de man die het huis verlaat om naar de fabriek te gaan, verlaat de vrouw nu het huis om naar háár werkplek te gaan.
Frederick was echter niet per se geïnteresseerd in de vrouw als arbeider, zoals de socialistische Lihotzky, die de Frankfurter keuken ontwierp, dat wel was, maar eerder in de vrouw als consument. Fredericks idee van de keuken kwam ook niet overeen met dat van Lihotzky en May. Frederick ging ervan uit dat een vrouw haar keuken zelf zou plannen, waardoor ze haar rol als huisvrouw zou opvoeren en verdiepen, en dat ze de keuken zelf zou vullen met apparaten naar haar willen. De Frankfurter keuken was echter een standaard set, die door de gemeente ontworpen was en in iedere sociale huurwoning min of meer gelijk was.

Het idee van bevrijding dat de Frankfurters uitten werd echter ondermijnd door het feit dat door het vooraf bepaalde ontwerp van de keuken de huisvrouwen tot één bepaalde manier van handelen gestuurd werden. Het kwam ook niet overeen met verscheidene sociale constructies. Een *huiselijk* huis, gevuld met allerlei prulletjes en dus tegen de simpele schoonheid van de Frankfurter stijl in, kon gezien worden als middenklasse, *bürgerlich*, wat overeen kwam met een hogere sociale status. Ook werd een chaotisch en moeilijk aan te kunnen huis dat echter wel goed schoon gehouden werd gezien als een teken dat de huisvrouw niet lui was, en dat het gezin het ook niet nodig had dat ze een baan buiten huis had.

Waar in Frankfurt de vrouw ofwel via een Marxistische materialistische lens gezien werd, ofwel via een consumeristische lens, werd in München juist besloten dat de arbeider, of de vrouw-als-arbeider, niet gezien mocht worden als een goed of een middel. In tegenstelling tot de afgesloten keuken van het Frankfurter systeem was in München de keuken een subruimte van de woonkamer, zonder een barrière tussen de sociale wereld van het eten en de arbeidswereld van het koken. Ook was er de mogelijkheid om je eigen meubelen mee te nemen, zodat het ook meer een keuken was van jou dan een keuken van de staat. Doordat het idee van efficiëntie in München afgewezen werd was er echter een ander idee van moderniteit benodigd. De stad besloot vooral te focussen op een idee van diversiteit. Waar het bouwen in Frankfurt gebeurde voor *de* arbeider en *de* moeder, werd in München gebouwd voor de vele verschillende soorten arbeiders in de vele verschillende soorten sociale context in de vele delen van de stad. De burgermeester vond dat de stad een verantwoordelijkheid had om ervoor te zorgen dat er een balans tussen traditie en moderniteit gevonden werd, waarbij de moeder de ziel van het huis bleef. Joseph Jelinek, een ambtenaar die een exhibitie over de keuken organiseerde, vatte zijn denken als volgt samen:
>The housewife still has a lot to do—potatoes will never peel and boil themselves. We have not come that far—and we never will, and we never want to. Because it is the joy of the housewife to create in the home, to organise her home herself, to make it homely and cosy. ... The housewife loves to have flowers at the window, not just because they are beautiful, because they decorate the home, but because she is related to their female nature. In the life of flowers, natural laws reign. The world of technology is also ruled by natural laws. Both, then, flowers and technology, have the same basics. In the flower, however, lies something else, something outside the laws of nature, something unattainable, a something which will always defy definition, call it life force, soul, spirit, feeling or what you will. And it is this something which is related to the nature of woman, this something which distinguishes flower and woman from the grandest and smartest gadgets which technology has produced.

Wat München ontwierp was geen oplossing, maar een verzoening. De keuken versimpelde het werk in de keuken, maar dat werk bleef zichtbaar en centraal aan het bestaan van een Duits gezin. De voornaamste rol van een vrouw was niet productiviteit, maar socialiteit.
[^1]: In de tekst wordt hier het woord *woman-at-home* gebruikt, in plaats van het gebruikelijkere *housewife*. De implicatie hiervan lijkt een breuk te zijn met de associaties die met die term komen. Zie hierover echter de laatste sectie van de SV voor Federici van deze week.
