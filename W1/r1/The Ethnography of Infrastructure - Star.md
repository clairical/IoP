>[!abstract] Infrastructures are usually invisible systems, but they reflect societal norms and assumptions by assuming a default user or case, with "others" being less well supported or not being able to use that infrastructure. Besides these accidental limitations they can also be designed to actively bar "unintended" people from using them, to maintain a certain elite or scarce group.

>[!abstract] Infrastructuren zijn over het algemeen onzichtbare systemen, maar ze reflecteren sociale normen en waarden door uit te gaan van een standaard gebruiker of geval, waarbij "anderen" minder goed of totaal niet ondersteund worden. Naast deze perongeluke belemmeringen kunnen ze ook ontworpen zijn om actief "ongewenste" personen er geen gebruik van te laten maken, om een elite of schaarse groep te doen voortbestaan.

*Study the unstudied*. Het is belangrijk om niet alleen dingen te onderzoeken, maar ook te onderzoeken wat er onder ligt; waardoor het kan bestaan. Dat soort dingen, die infrastructuren, zijn makkelijk over het hoofd te zien; maar dat leidt tot een incompleet beeld van een situatie. Je kunt een stad niet kennen zonder te weten van haar riolering en elektra.

Infrastructuur hoort onzichtbaar te zijn, maar het is moeilijk te definiëren. Waar spoor voor de meesten infrastructuur zal zijn, is het voor een ingenieur hun dagelijks werk. Waar een deur voor de meesten infrastructuur is, kan het voor een rolstoelgebruiker een blokkade zijn. Wat iets is hangt dus van jouw relatie tot dat ding af. 

Star (en Ruhleder) stellen dat een infrastructuur de volgende eigenschappen heeft: het is ergens in verwerkt, het is transparant tijdens het gebruik, het heeft een bepaald ruimtelijk of temporaal bereik, het wordt geleerd door er deel van uit te maken (en door het te gebruiken), het vormt en wordt gevormd door gebruiken in het vakgebied, het belichaamt standaarden, het wordt gebouwd op iets dat al bestaat, het wordt zichtbaar wanneer het faalt, en het wordt stapje voor stapje gerepareerd en verbeterd, niet in één grote handeling.

Er zijn een paar methoden die handig zijn om een infrastructuur te "lezen". Ten eerste is het nuttig om te kijken wat de "standaard" is, en wie de anderen zijn. Infrastructuren gaan er vaak van uit dat een vrouw met een man getrouwd zal zijn, dat de gebruiker wit is, of dat een gezin uit vier tot zes mensen bestaat. Door te zien waar van uit gegaan wordt, kun je ook extrapoleren welke mensen, wezens of dingen hierdoor er uit gelaten worden. Je wil ook zichtbaar maken wat onzichtbaar is. Onderzoek doen naar het doen en laten in een laboratorium is leuk, maar het is belangrijk om dan ook het werk van de schoonmakers en secretaressen mee te nemen. Dit te zichtbaar maken kan echter leiden tot schade aan deze mensen (want dan kan het gezien worden als een kostenpost om op te besparen), dus hierin moet een balans gevonden worden. Kleine problemen in een infrastructuur hebben vaak ook grote gevolgen op gebruikers, wat komt doordat het fysieke werk op een computer vaak gepaard gaat met veel meer werk op een mentaal vlak. Het veranderen van een kleine handeling aan de fysieke kant kan een groot effect hebben aan de mentale kant, waardoor gebruikers plots veel minder goed overweg kunnen met de infrastructuur.


Informatie-infrastructuren kunnen als drie dingen gezien worden. Het is als eerste een fysiek artifact gebouwd door mensen, met eigenschappen en effecten op menselijke organisatie. De waarheid van de informatie is in dit perspectief niet relevant, enkel haar impact.
Ten tweede kan het gezien worden als een spoor of geschiedenis aan activiteiten. De infrastructuur verandert in een soort informatie-verzamel apparaat; met dingen als transactielogboeken en email geschiedenissen waarin culturele waarden, conflicten of genomen keuzes naar voren komen. Deze informatie moet nog wel geanalyseerd worden.
Als derde kan een infrastructuur gezien worden als een waarachtige representatie van de wereld. Je ziet de infrastructuur dus als een spiegeling van acties in de wereld. Een voorbeeld hiervan is dat je field notes niets meer zijn dan chat logs.
Deze drie zijn niet onverenigbaar, maar het is wel belangrijk om te kijken waar jij staat en hoe jij interacteert met de infrastructuur.

Het is belangrijk om ook te kijken naar belemmeringen die expres of minder expres in infrastructuur gestopt zijn. Een bekend voorbeeld is hoe Robert Moses bruggen in New York ontwierp met een laag plafond voor de onderliggende straten, waardoor stadsbussen er niet onderdoor konden en de arme mensen die daarmee reizen geweerd konden worden uit de rijkere buurten van Long Island. Nieuwe browsers zijn sneller maar gebruiken meer geheugen, of ondersteunen een oudere versie van het besturingssysteem niet meer. Eigenlijk elke verbetering in een infrastructuur heeft een groep mensen die het achter laat. 



















