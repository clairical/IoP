Moral panics hebben niet echt een publiek. De relevante groepen worden niet raad gepleegd, zoals bijvoorbeeld trans vrouwen in het geval van toiletten en hen met baarmoeder in het geval van abortus, maar er wordt simpelweg angst gecreëerd over een soort zweverig en vaag probleem.

Alhoewel DNA werd "ontdekt" in de jaren vijftig, werd het pas tussen 1990 en 2003 volledig in kaart gebracht. Hieruit volgde het idee, ook geuit door mensen als bv. Bill Clinton, dat de mensheid op het niveau van DNA, ongeacht factoren als ras, 99,9% gelijk waren. In de cultuur wordt het echter niet alleen gezien als een verbindende draad, maar ook als een bron van angst: ondanks dat we 99,9% gelijk waren, verschilden we toch nog die 1‰. Een project dat hiermee te maken had was het Human Genome Diversity Project: een poging om te kijken welke verschillen gebonden konden worden aan welke bevolkingsgroepen. Hiervoor werden de "oorspronkelijke" bevolkingen van gebieden getest, aangezien migranten natuurlijk hun eigen genen meenemen naar een plek waar ze niet "horen". Welke groepen "oorspronkelijk" zijn werd gebaseerd op koloniale kennis, waardoor aspecten in ideeën van ras hierin gereproduceerd werden. Deze zelfde ideeën komen nu nog steeds voor in bijvoorbeeld het rechtssysteem, zie de teksten van dit hoorcollege.

(het deel van het hoorcollege over forensisch onderzoek sla ik over, aangezien dit overeen komt met de tekst van M'charek en Wade).

Dit idee van mensen hun "roots" vinden op basis van DNA kan een manier zijn om te bepalen wie recht heeft op *reparations*. Wanneer een rechter zegt dat je niet kunt bewijzen dat Afro-Amerikanen dezer dagen ook waarlijk afkomstig zijn van de originele slaven, kun je op basis van dit soort DNA schattingen stellen dat deze mensen waarschijnlijk inderdaad afstammen van mensen uit Afrika. Ook kan DNA-analyse gebruikt worden om lijken of skeletten uit massagraven of archieven geografisch te plaatsen, zodat ze terug kunnen worden gegeven aan hun families. Dat is ook enkel mogelijk door gebruik te maken van koloniale kennis over wie wanneer gedood werd, en wat hun familiale context was. Dit blijft echter moeilijk, aangezien je mensen hun afkomst dan bindt aan DNA, terwijl dat misschien niet te maken heeft met mensen hun eigen gevoel van afkomst en verbintenis. Bij Indianen draait het bijvoorbeeld om de geaardheid tussen mensen en hun land, en over de relatie tussen het individu en de *settler society*. Het gaat er niet enkel om dat je eerst was, maar dat je anders bent.

Een settler colonial staat wil dat de eerdere bevolkingsgroepen zo veel mogelijk afnemen, en waar mogelijk verdwijnen. Beide ouders moesten bijvoorbeeld Indiaans zijn om zelf de titel Indiaan te mogen dragen.[^1] Dit staat in contrast met het idee van *one drop*, waarbij als je ook maar één zwarte voorouder hebt je zwart bent, en nooit wit zal kunnen zijn. De reden voor dit contrast is dat wat de settler van de Indian wil is land, terwijl wat de settler van de zwarte wil arbeid is.

[^1]: Er zit hier ook een connectie in met wat de VS deed met het Japanse keizershuis na de oorlog, waarbij alle vrouwelijke leden worden gedwongen om hun adelijke status af te stoten wanneer ze willen trouwen.
