>[!abstract] France drains all that is good from Tunesia, and tries to block those who want to partake in the spoils from entering the country. *Harraga* referers to the ways to do that "illegally", by throwing away your passport and crossing the sea, leading to it being hard or impossible for France to send you back. There you also have a network of family members and friends who can get you started in your new home. Harraga remains an ever risky action though, and it can be seen as the choice between an empty life in Tunesia, or a death on the high sea.

>[!abstract] Frankrijk neemt al het goede van Tunesië af, en probeert ervoor te zorgen dat  zij die mee willen dingen in dat goede het land niet binnen kunnen komen. *Harraga* refereert naar de manieren om dat "illegaal" te doen, door je paspoort weg te gooien en de zee over te steken, waardoor het moeilijk of onmogelijk is voor Frankrijk om je terug te sturen. Ook heb je daar heb je een netwerk aan familieleden en vrienden die je op weg kunnen helpen. Harraga blijft een riskante actie, en het kan gezien worden als de keuze tussen een leeg leven in Tunesië, of een dood tijdens het oversteken.

Harraga is een Arabische term die gebruikt wordt als "uit de Maghreb verhuizen", specifiek zonder de benodigde visas en dergelijke. Mensen die aan *harga* doen behouden nog wel hun verbintenis met het thuisland en het thuisfront; het is enkel een uitbreiden van de leefruimte.
De term werd origineel gebruikt door hen die illegaal de grens tussen Tunesië en Libië overstaken om werk te zoeken in Libië. Nadat in het begin van de jaren negentig een visasysteem ingevoerd werd in Frankrijk, begon de term te refereren naar het "verbranden"[^1] van die visas, om daarna ongeoorloofd langer in Frankrijk, of een ander Europees land, te verblijven. Dit was in het direct post-koloniale tijdperk niet nodig, aangezien er toen redelijk makkelijk tussen de nieuw-onafhankelijke staten en Frankrijk gereisd kon worden, maar nadat het Schengenverdrag in ging werd er, vanwege het nu mogelijke vrij verkeer van mensen binnen de EU, één algemeen Europees visa gecreëerd. Deze nieuwe strengere regels gelden echter niet voor alles en iedereen: Tunesische goederen zijn in de EU nog steeds gewild, en zij die een opleiding tot dokter of IT-specialist voltooid zijn krijgen ook vaak een baan binnen de EU. De mensen die hierna nog over zijn gebleven zijn degene die harraga overwegen.

Een belangrijk aspect in de Europese migratiecrisis is het classificeren en labelen van migranten: zijn ze, bijvoorbeeld, een "echte" migrant, een economische migrant, een mensensmokkelaar, of een verborgen terrorist? Zijn ze onverantwoordelijk vanwege de risico's die ze genomen hebben, of zijn ze slachtoffers die geholpen moeten worden, of zijn het criminelen die hebben geholpen met het smokkelen van anderen? Europa kent aan het proces van migratie dus een identiteit toe, in plaats van het te zien als een proces, dat ook nog steeds in volle gang gaande is wanneer de persoon in kwestie in Europa aangekomen is. Het is een activiteit die een enorme hoeveelheid aan voorbereiding benodigt, en een grote som geld kost. Mensen kiezen er ook niet perse voor omdat dat de enige optie die ze hebben om te overleven is, maar simpelweg omdat er in de rurale gebieden in Tunesië niks te doen is. Er is geen werk, enkel de kennis dat dingen erger kunnen worden. Hele families doen aan harga; met grootouders tot kleinkinderen steken ze de zee over richting Europa.
Waar de term "migratie" ook kan doelen op legale routes, is harraga altijd een uitdaging van de grenzen van de staat. Ondanks de regels over hoe je de grens over hoort te steken en over welke papieren wanneer legaal zijn is harraga een manier die die allemaal niet volgt, wat een relatie creëert tussen hen die el harga doen en de staat.

In die rurale gebieden is de koloniale "geschiedenis" ook nog springlevend. Het Franse bedrijf Cotusal betaalt nog steeds, net zoals tijdens het koloniale bewind, vijf Tunesische cent per ton zout. Een burger betaalt voor ditzelfde zout tussen de 500 en 2500 cent per *kilo*, honderd- tot vijfhonderdduizend keer zoveel. Naast de berging voor voor zout dat met de boot naar Frankrijk getransporteerd zal worden ligt een tijdelijke begraafplaats voor hen die gestorven zijn tijdens de overtocht, en wiens lijken weer aangespoeld zijn in Tunesië. Frankrijk wil enkel de waardevolle grondstoffen en de hoogopgeleide arbeidskrachten. De "restproducten" die fabriek Tunesië hierbij produceert mogen ze voor zichzelf houden.
Maar ondanks wat Frankrijk wil gaan mensen toch. De reden dat de Tunesische migranten naar Frankrijk gaan en niet naar, bijvoorbeeld, Italië, is omdat daar al de infrastructuur bestaat. Er zijn daar vrienden die je kunnen helpen een baan en onderdag te vinden. Vooral na de revolutie van 2011 was er een enorme uitvloei van mensen, aangezien de politie toen besloot niet meer de verdragen tussen Europa en Tunesië hand te haven. Dit was een handeling uit solidariteit, de agenten zaten in hetzelfde bootje als de rest van de bevolking. Twee jaar later, in 2013, was de situatie echter verslechterd. De politie greep überhaupt nooit meer in, ook niet bij demonstraties die uit de hand liepen of "normale" criminatiteit, wat laat zien dat er twee soorten afstandige staat zijn: die uit solidariteit en die uit onverantwoordelijkheid. Tegenwoordig (2020) is de kustwacht weer actief en worden pogingen tot oversteken weer tegen gehouden. Dit heeft er toe geleid dat er minder gebruik wordt gemaakt van grote boten en veel meer gebruik van kleinere boten, met een capaciteit voor ongeveer zes. Ondanks die hernieuwe activiteit van de kustwacht is het aantal mensen dat (succesvol) de oversteek doet jaar op jaar toegenomen.

Niet iedereen die aan harraga doet blijft in Europa. Europa is kil tegenover de migrant, en harraga lijdt er ook toe dat het moederland leeg loopt, waar bijvoorbeeld kunstenaar Mohsen Lihidheb zijn ongeluk over uit. Harraga is iets dat draait om leven en dood; een leeg leven waarin je niks kunt bereiken, of een dood op de volle zee. En niet alleen harraga is dit spel van leven en dood; het Europese migratiebeleid is dat eveneens. Door het moeilijker te maken "legaal" over te steken, door de Tunesische kustwacht beter te financiëren waardoor mensen hopelozere pogingen moeten doen, betaalt Europa miljoen, als niet miljarden, om de bijproducten van haar goedkope grondstoffen en arbeidskrachten buiten te houden. 

[^1]: Niet altijd letterlijk, je kunt ze ook gewoon in de kliko gooien.
