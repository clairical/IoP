> [!info] Deze samenvatting is nogal een bende, maar ik had heel veel moeite om in de paper een duidelijke draad te identificeren. De auteur springt constant van onderwerp naar onderwerp zonder eerdere onderwerpen tot haar eind uit te werken, en herhaalt ook genadeloos de hele tijd wat er eerder al genoemd is. Misschien dat het nut heeft om sectie IV, een soort conclusie, te lezen als je hier niet veel van bakt/iets meer context wil (pp. 384-385). -*C*

>[!abstract] The passport has always been a way to reproduce colonial relations. It is a method to discriminate people based on race, without the need to use the word "race". After all, you simply talk about what passport someone has, and not about a feature of that person themselves.

>[!abstract] Het paspoort is altijd al een middel geweest om coloniale relaties te reproduceren. Het is een manier om mensen te discrimineren op ras, zonder dat het woord "ras" gebruikt hoeft te worden. Je hebt het immers simpelweg over welk paspoort iemand heeft, en niet over een eigenschap van die persoon zelf.

Tot het begin van de 20e eeuw hadden mensen geen paspoort als in de huidige vorm nodig om tussen verschillende landen te reizen. Het moderne paspoortsysteem werd voor het eerst toegepast als noodmaatregel tijdens de eerste wereldoorlog. Na de oorlog werd dit systeem echter niet opgeheven, maar juist verder uitgebreid.[^1] Dit ging tezamen met de opkomst van de natiestaat, waarbij een paspoort een methode was om insiders en outsiders van elkaar te differentiëren.

De wereld aan het begin van de 19e eeuw verschilde sterk met die waar we nu in leven. In plaats van dat je duidelijk gedefinieerde landen hebt met grenzen heb je *rijken*, waarbij je tussen de verschillende territoria met redelijk gemak heen en weer kon bewegen. Ook was er veel mobiliteit van niet-westerse mensen, op een manier die niet past binnen de westerse canon (ergo: als slaven). Een voorbeeld hiervan is de grote hoeveelheid aan verplaatsingen in de Indische oceaan, pre de Europese hegemonie. Het kan überhaupt gesteld worden dat rondtrekken over het oppervlak van de aarde een constante is geweest in de wereldgeschiedenis.
Tot de eerste wereldoorlog was het inderdaad niet nodig om een paspoort te hebben, mits je een witte Europeaan was. Voor mensen onder het koloniaal systeem waren paspoorten echter al langer nodig. Australië had bijvoorbeeld het beleid dat ongewilde migranten een paspoort moeten hebben, onder haar "white Australia policy". Paspoorten en dergelijke papieren werden in die tijd dus gebruikt om een raciaal en cultureel homogene staat te creëren.  Op dezelfde manier werden papieren ook gebruikt om Joden bij te houden tijdens de holocaust.
Een ander gebied waarop papieren gebruikt werden was na het einde van de slavernij. Om het gat van de slavenarbeid op te vangen werden deze arbeiders vaak vervangen door mensen die onder contractarbeid werkten. Door ze dit "contract" te laten tekenen bewees de werkgever dat het een handeling was uit vrije wil, in plaats van dat het simpelweg slavernij onder een nieuwe naam was. 

De verscheidene manieren waarop Europeanen mensen hun recht op vrije beweging ontzegden leidde tot veel protest, waaronder via het rechtssysteem. Dit leidde tot de vraag of iemands ras een valide reden was om iemands mobiliteit wel of niet te begrenzen. Het antwoord was intern ja, maar om internationale relaties te behouden werd gepoogd dit op een indirecte manier in de wet te plaatsen. De methode hiervoor werd dus het paspoort. In plaats van dat je een bepaald ras uitsloot, kon je simpelweg de toegang voor mensen uit een bepaald land moeilijker maken (door visa's en dergelijke).
Toen na de eerste wereldoorlog de Volkenbond samenkwam was er een algemene consensus[^2] dat dit "gedoe" met de paspoorten snel afgelopen moest zijn. Twee jaar later was die mening echter omgeslagen. Landen stelden dat, vanwege bepaalde "political facts", het onmogelijk zou zijn om paspoorten permanent af te schaffen. Een van die politieke feiten was voor de Britten dat het grenswachten in staat stelde om Britse onderdanen en buitenstaanders uit elkaar te houden. Dit komt dus weer terug op het idee dat een paspoort een methode is om insiders en outsiders van elkaar te differentiëren. In India werd het echter niet voor die reden gebruikt, maar om de trek van Britse Indiërs India uit te controleren. Dit onpopulaire idee werd aan de Indiërs verkocht door te stellen dat er twee soorten landen zijn: die zoals Europa, die dicht bij elkaar liggen en waartussen veel onderlinge handel is, en die die ver uit elkaar liggen, en die enkel bereikt kunnen worden via lange, moeizame reizen en die grenzen aan onbewoonde of handel-loze regio's. Witte mobiliteit werd dus gezien als een compleet andere categorie dan niet-witte mobiliteit. Een tweede systeem dat hierop inspeelde was dat van een visa. De Britten waren ook tegen het afschaffen van dezen, omdat, in hun eigen woorden, het afschaffen van benodigde visa's iets was voor staten onderling. Het paspoort was het papieren alternatief voor de persoon, het visa een "rasloos" alternatief voor racisme.

Na de conferenties over paspoorten volgde bilaterale mobiliteitsovereenkomsten. Dit verving het eerdere idee, dat de vrijheid van beweging een universeel recht was, door het alleen aan inwoners van bepaalde landen toe te kennen. De eerste van dit soort verdragen was tussen Frankrijk, Luxemburg en België, later uitgebreid met Nederland. Deze wederzijdse verdragen bleven enkel binnen Europa een ding.[^3] Tussen de verschillende Britse koloniën werden er bijvoorbeeld geen verdragen gesloten. Toen Lionel Curtis, een Britse politicus, vroeg waarom er geen bilateraal verdrag gesloten werd tussen de verscheidene koloniën, aangezien Australiërs of Canadezen vaak zaken te doen hadden in India, antwoordde de onderkoning van India dat dat ten koste zou gaan van uitoefenbare politieke druk, en dat toch enkel "undesirables" geen visa zouden krijgen. 

[^1]: Op Italië, Griekenland, India, Zuid-Afrika en Groot-Brittannië na dan.

[^2]: Tegenwoordig zijn er wel meer verdragen, maar het blijven de Europese staten die de "sterkste" paspoorten hebben (en een paar sterk verwesterde landen zoals Singapore).

[^3]: Tot hier is het de standaard vertelde narratief over de oorsprong van paspoorten.
