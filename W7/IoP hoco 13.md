Logistiek werd lang gezien als enkel een non-politieke technische wetenschap, maar in de laatste jaren wordt er steeds vaker met een kritische lens naar gekeken. Eén van de objecten die via een kritische lens bestudeerd is is de container. Voordat containers in gebruik kwamen werden goederen simpelweg vervoerd op de manier dat ze kwamen: vooral vaten en zakken. Deze werden door grote hoeveelheden arbeiders tussen warenhuizen en schepen vervoerd. In 1956 werden de eerste containers in gebruik genomen; met als voordeel dat het een gestandaardiseerde manier was voor vervoer (en dus makkelijker), en dat het ook geschikt was voor intermodaal gebruik. Het probleem is echter dat de container deze rol alleen in kan nemen wanneer ze wereldwijd gebruikt worden; anders is er immers geen gespecialiseerde apparatuur voor het vervoeren van de containers, en zijn er ook maar weinig voertuigen die ze ondersteunen. De reden dat deze soort (de Conex, tegenwoordig de TEU) container tegenwoordig de wereldwijde standaard is komt doordat dit de container was die de VS besloot te gebruiken voor tijdens de Vietnamoorlog. Deze *containerisation* leidde ertoe dat er veel minder havenwerkers nodig waren, wat ook hielp met het onderdrukken van protesten die vaak uitbraken. Ook vond de containerisation plaats tijdens de periode van decolonialisatie; het kan dus ook gezien worden als een manier van oudcoloniale rijken om nog steeds economische macht uit te oefenen op de oudcoloniale staten: ze werden immers afhankelijk van een Westerse standaard van vervoer, en de bedrijven die containers vervoerden (en vervoeren) komen grotendeels uit Westerse landen. Wanneer die bedrijven niet willen dat een haven op een bepaalde manier ontwikkelen dreigen ze simpelweg om geen gebruik meer te maken van die haven. Kort samengevat zijn er dus drie grote perspectieven op de logistieke revolutie: die als een kennisoverdracht van het militaire domein naar het burgerdomein (Foucault), die als het discipline van de arbeidersklasse (Marxistisch), en die als een contrarevolutie (Dekoloniaal). 

Naast de materiële dimensie heb je ook de arbeidsdimensie. Veel arbeiders komen uit de derde wereld (maar de officiers vaak niet) en sturen geld naar familie thuis, en er zijn amper regulaties over wie waar in de wereld werken. Vaak wanneer een schip aanmeert in een haven kunnen de arbeiders naar een *Seafarers' centre*, een plek waar ze souvenirs kunnen kopen en kunnen bellen met familie, voordat ze, vaak binnen een dag, weer verder reizen. De arbeiders komen vaak dus niet de haven uit, en blijven hun hele dienstperiode[^1] binnen de shipping infrastructuur. *I travel the world... but it all looks like my gangway*. Arbeiders worden soms ook simpelweg "achtergelaten", wanneer een schipeigenaar vindt dat een schip het geld niet meer waard is om te laten varen. Soms ligt een schip meerdere jaren in een haven voordat het weer vaart, en als de arbeiders voortijds het schip verlaten verliezen ze het recht op hun loon (o.a.)

[^1]: Negen maanden op zee, drie maanden thuis is de standaard.
