>[!abstract] Mankind, despite the inherent difference between land and sea, keeps trying to "landify" the ocean. Exclusive Economic Zones give a state the right to exploit the resources in the sea, but a large part of that swims without a care in the world to the waters of another. Flags of convencience reproduce borders on boats, but these can change at any minute. Lastly piratery leads to a sort of neo-colonial "trade outposts" along the coasts of ex-colonies.

>[!abstract] Ondanks het inherente verschil tussen land en zee blijft de mens proberen de zee keer op keer weer te "verlanden". Een Exclusieve Economische Zone geeft een staat het recht op exploitatie van de goederen in de zee, maar een groot deel daarvan zwemt zo naar de EEZ van een ander. Ook worden landsgrenzen gereproduceerd op boten middels flags of convenience, maar die kunnen zo veranderen. Daarnaast zorgt piraterij weer voor een soort neo-koloniale "handelsposten" langs de kusten van ex-koloniën.

De mensheid, en daarmee ook kapitaal, heeft altijd een bijzondere relatie gehad met de zee. Het is zowel een plek van gevaar en een fysieke blokkade, als een medium voor het vervoeren van grote hoeveelheden goederen, met zelf ook nog allerlei grondstoffen. Volgens sommigen vond kapitalisme zelfs haar oorsprong in de zee: Braudel stelt dat het de handel was, in havens als Venetië of Amsterdam, dat markten samenbracht en financiële instituaties deed ontstaan. Marx stelde dat overzeese veroveringen samen vielen met het ontstaan van kapitaal: de transatlantische slavenhandel en de handelsoorlogen tussen Europese vloten. Het ontstaan van een wereldmarkt, niet mogelijk zonder gebruik van de zee, leidde tot een toegenomen vraag naar goederen en gewassen die gecreërd werden onder kapitalistische sociale en eigendomsrelaties.
### Exclusieve Economische Zones
Deze relatie tussen mens en zee leidde tot een specifiek soort interacties. Vele verdragen en instituties van over de hele wereld bestaan enkel om specifieke oceanische markten, scheepsbouw, visserij, handel, etc., te reguleren en te faciliteren. <Want alhoewel de zee in de ogen van het kapitaal niet veel anders is dan het land, vallen de twee op een geofysisch vlak niet met elkaar te vergelijken. > Eén van de dingen die uit dat soort verdragen ontsprong waren de Exclusieve Economische Zones (EEZ); een naoorlogse uitvinding waarin landen rechten, maar geen soevereiniteit, over de wateren voor hun kust werden toegekend. Ongeveer 35% van de wateren en 90% van de vissen vallen onder EEZ. Het idee achter EEZ is dat, zo lang de vrijheid van navigatie en passage van andere vloten geëerbied wordt, landen mogen doen wat ze willen met de grondstoffen die in hun EEZ vallen. Die grondstoffen zijn echter geen constante factor, en daardoor eigenlijk onmogelijk vast te leggen. Vissen zwemmen immers, en onder water zijn er weinig barrières voor migrerende soorten. De grondstoffen waar je toegang tot hebt hoef je ook niet voor jezelf te houden. Vaak geven de EEZ van kleinere eilandstaten "recht" op veel meer visgronden dan ze zelf gebruik van kunnen maken, waarna de keuze vaak gemaakt werd om de rest van de rechten te verkopen aan een andere staat: in het geval van tonijn meestal ofwel de VS, ofwel de SU. Niet alle grondstoffen in een EEZ zijn echter zwemmend: de andere grondstof die vaak geoogst wordt uit de zee is aardolie. Om dit succesvol te kunnen exploiteren is echter een grote hoeveelheid kapitaal nodig. Economisch kleinere staten, zoals Ghana, zijn hierdoor vaak afhankelijk van multinationals om bij hun grondstoffen te kunnen komen. Voor politici voelt dat vaak als een frictieloze manier van geld verdienen: ver van de kust heb je geen last van politiek gedoe, van locale burgers die ook mee willen pikken, van duidelijk merkbare vervuiling, of van gewapende rebellengroepen die je pijplijnen opblazen. Dit soort transacties zijn echter inherent politiek: net zoals de toegang tot grondstoffen op het vaste land is de toegang tot vis of aardolie voor de staat een extrahering van huur,[^1] en zijn zowel de maritieme processen afhankelijk van de processen op het vaste land, als vice versa.

### Flags of convenience
Veel schepen worden niet onder de vlag van het land waarin het moederbedrijf gevestigd is gevaren, maar onder zogenaamde "flags of convenience" (FOC). De regels van het land waar het schip geregistreerd staat gelden, op internationale wateren maar ook gedeeltelijk in de wateren van een andere staat; vooral op het gebied van arbeidsrecht. Doordat sommige staten lage minimumlonen hebben en slechte overige arbeidsvoorwaarden, registreren bedrijven hun schepen vaak in dat soort staten, ondanks dat het bedrijf ergens anders gevestigd is, en ondanks dat die schepen die staat misschien nooit aan doen. Voor die staten is dit een bron van inkomsten: registratie kost geld. Dit leidt er dus toe dat scheepseigenaren constant letten op welk land het voordeligst is om onder te varen, en dat de arbeidsomstandigheden voor de medewerkers van de ene op de andere dag drastisch kunnen veranderen. FOC-staten houden over het algemeen ook geen of weinig data bij over arbeidsongelukken (aldan niet met dodelijke gevolgen). De hiërarchie van arbeid op een schip wordt hierin ook duidelijk: mensen die hetzelfde werk doen maar uit andere landen komen worden ook anders betaald.[^2] Dit leidt er ook toe dat er minder solidariteit bestaat tussen de arbeiders, aangezien niet iedereen even slecht wordt behandeld; en de beter betaalde werknemers bang kunnen zijn om die privileges ook weer kwijt te raken.

### Counter-piracy
Piraterij is een dreiging voor de soepelheid van transport over zee. Doordat dit geen dreiging is voor één staat, maar voor alle staten wiens goederen door die gebieden komen, wordt dit ook internationaal, via de VN, aangepakt. De normale oplossing op land voor dit soort problemen, *occupation through settlement*, is op de zee niet mogelijk, waardoor er constante controle gehouden moet worden vanuit faciliteiten aan de kust en door patrouillerende schepen. De "vrijheid" van de open zee wordt dus strict gereguleerd en in de gaten gehouden vanaf het land. Dit wordt ook vaak gedaan door westerse staten, terwijl deze zeeën vaak juist bij ex-koloniën liggen. Hierdoor worden oude koloniale relaties weer gereproduceerd.


[^1]: Ik ben zelf ook niet super thuis in Marxistische theorie, maar naar wat ik op pik gaat het hier om het feit dat de staat het recht heeft op bepaalde grondstoffen (zoals vis in de zee of steenkool in de grond), en dat ze het recht op exploitatie feitelijk "verhuurt" aan de exploiteur, op dezelfde manier als dat een boer soms hun land niet bezit maar huurt, waarbij een bedrag betaald wordt om van die grondstof gebruik te mogen maken. Het geld dat hier als huur wordt gerekend is meerwaarde.

[^2]: Het voorbeeld uit de tekst was dat Franse arbeiders op een vissersschip een basisloon hadden van €1100, terwijl de arbeiders uit Malaga en de Seychellen maar €207 kregen.
