
>[!abstract] AI is destroying itself, humankind, nature, and culture. It is time to critically reflect on whether a life of consuming *slop* is really the future that we want, and to search for potential alternatives.

>[!abstract] AI staat op ramkoers met zichzelf, de mens, de natuur, en de cultuur. Het is tijd om kritisch te reflecteren of een leven lang *slop* consumeren de toekomst is die we echt willen, en om te zoeken naar mogelijke alternatieven.

In pre-industriÃ«le samenlevingen bestond er een cyclus tussen wat we nodig hebben en wat we uitstoten. Menselijke en dierlijke mest kon gebruikt worden als meststof of als bouwmiddel, waardoor gemeenschappen min of meer circulair en onafhankelijk van de buitenwereld konden bestaan. De industrialisatie, en bijbehorende urbanisatie, leidde echter tot een overschot van uitstoot in stedelijke gebieden, en een tekort aan voedingsstoffen in rurale gebieden. Dit leidde tot de opkomst van, respectievelijk, riolering en kunstmatige meststoffen: materialen die van buiten de cyclus gehaald moesten worden, die tot voorheen niet nodig geweest waren.
De opkomst van generatieve AI heeft een vergelijkbaar effect op de online samenleving. In plaats van dat mensen dingen opzoeken en verschillende websites lezen vragen ze het simpelweg aan *chat*, wat leidt tot een daling van engagement met online kennisgemeenschappen als Wikipedia, en een daling van reclame-inkomsten voor overige kennisbronnen. Dit is ook een probleem voor AI. Nu de ratio tussen mensgemaakte en computergegenereerde content op het web naar de kunstmatige kant begint te hellen worden modellen gevoerd met hun eigen creaties. Dit leidt tot een accumulatie van fouten, en uiteinderlijk compleet falen van de modellen.

AI modellen zijn niet enkel een doodsteek voor een open en informatief internet, maar kunnen ook enkel onder onethische omstandigheden ontstaan. Datasets worden door onderbetaalde werkers gecureerd; datacentrums gebruiken enorme hoeveelheden stroom, drinkwater en de grafische kaarten en gespecialiseerde hardware waarmee de modellen getraind en uitgevoerd worden benodigen allerlei conflictmineralen uit het globale zuiden. 

Huidige AI modellen worden al breed toegepast om menselijke arbeid te vervangen (of eerder, te minimaliseren; aangezien AI programma's nog niet volledig autonoom kunnen handelen). Of dit nou gegenereerde video's zijn van "digitale" influencers, of content farms die vanuit lage lonenlanden clicks uit het westen proberen binnen te harken. Wat we ons moeten afvragen is of we deze slop zullen accepteren en omarmen, of dat we de wil maken voor iets compleet anders: culturele vormen waarin het niet meer draait om synthetische reproductie, maar waarin het draait om floreren en herstellen.