Voordat je het kunt hebben over bossen moet je natuurlijk weten wat een bos precies is. Hier is geen eenduidig antwoord op; er zijn verschillende soorten bossen en verschillende soorten bossen. Je kunt ze bijvoorbeeld zien als iets "wilds", iets dat buiten de grip van de mens ligt, maar je kunt het ook zien als een park, met mooie paden voor mensen om doorheen te wandelen. Ten derde worden bossen vaak gezien als een bron van goederen, voornamelijk hout.[^1] Het begin van bosbeheer valt te linken aan de opkomst van de natiestaat. Vanwege groeiende bevolkingen en vloten werden bossen in zo'n tempo opgebruikt dat staten opmerkten dat er een crisis te wachten stond als het op dat tempo door ging. Aan het begin van de 18e eeuw kwam het idee van duurzaamheid op.[^2] Er werden, als eerste in Duitsland, wetten ingevoerd om de toegang, het gebruik en het bezit van bossen door de staat te laten organiseren, en de exploitatie en productie werd ondergebracht in een nieuw vakgebied—bosbeheer. Bossen werden vaak aangeplant op "verwilderde" gebieden, zoals de zandduinen in Drenthe of op de Veluwe, wat ten koste ging van de toentertijdse schaapherders die daar werkten. De organisatie die dat in Nederland doorvoerde staat tegenwoordig bekend als Staatsbosbeheer. Die logica van verwilderde gebieden werd daarna breed toegepast, zowel binnen als buiten Europa.

Bossen spelen tegenwoordig een ietwat andere rol. Klimaatverandering is tegenwoordig immers een belangrijk iets, en bossen zijn slachtoffer van ontbossing,[^3] bosbranden, extremere stormen en globaliserende beesten, beestjes en ziektes die aan ze knagen. Bossen worden echter ook vaak gezien als een soort "ideaal" voor een post-carbon wereld, doordat bossen koolstof opnemen en opslaan. Bossen worden ook vaak aangeplant (of niet gekapt) om koolstofkredieten te "genereren", zodat die daarna op de markt verkocht kunnen worden. Dit gaat echter vaak te kosten van inheemse inwoners; zowel in Europa als het "globale zuiden"; wat in de literatuur "green frontierisation" genoemd wordt. Bossen zijn dus een levende vorm van infrastructuur, het zijn levende wezens wiens bemiddelende capaciteiten gebruikt kunnen worden om menselijk leven te verrijken. De koloniale ideeën van verspilling en rationeel gebruik zijn nog steeds relevant, en worden tegelijk met nieuwe ideeën nog steeds toegepast.


[^1]: Dit zijn natuurlijk niet de enige drie perspectieven over bossen, maar het zijn wel drie veel voorkomende voorbeelden.

[^2]: De link met de staat is dat doordat individuen en bedrijven een korte termijn focus hadden, en dus niet zouden remmen in hun gebruik, leidde ertoe dat er een institutie zou komen die ook naar de langere termijn keek zodat er in de toekomst ook nog bos gebruikt zou kunnen worden. Die institutie was de staat.

[^3]: Voornamelijk in het globale zuiden, zoals veevoer en koeienvelden in Brazilië, en palmolieplantages in Indonesië.
